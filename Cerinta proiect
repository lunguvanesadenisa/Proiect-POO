Să se realizeze o aplicație de tip consolă în C++ care să utilizeze principiile POO pentru realizarea funcționalităților unui magazin electronic.
Cerințe:

Introducerea a două tipuri de utilizatori: magazin și client 

Cerințe specifice magazinului:

Adăugarea de produse 
Editarea de produse
Stergerea de produse
Prelucrarea comenzilor
Realizarea unui raport (într-un fișier text) cu privire la comenzile primite

Cerințe specifice clientului:

Vizualizarea produselor din magazin 
Selectarea produselor dorite și introducerea acestora într-un coș electronic 
Scoaterea de produse din coșul electronic 
Completarea datelor personale ale clientului
Trimiterea comenzii cu produsele din coșul electronic. Se vor furniza și datele clientului (de ex. nume, adresa, etc.) 
Realizarea unui raport (într-un fișier text) cu privire la comanda trimisă
Toate funcționalitățile vor fi puse la dispoziție prin intermediul unei interfețe de tip meniu realizat în consolă 

La deschiderea aplicației se va interoga tipul de utilizator cu care se intră și în funcție de utilizatorul ales (magazin sau client) se va pune la dispoziție meniul specific 

Cerințe tehnice:

Să se realizeze cel puțin 5 clase
Să se realizeze cel puțin o ierarhie de clase care să implementeze principiile moștenirii (cel puțin 3 clase utilizate în această ierarhie pentru a se evidenția beneficiile moștenirii)
Să se realizeze cel puțin o clasă de tip interfață, iar referința la această interfață să fie folosită în program când vor fi referite obiectele copil. Să se folosească polimorfismul. 
Atributele să fie protejate prin mecanismul de încapsulare, iar accesul la acestea să se facă prin getteri și setteri (metode accesor)
Să se realizeze constructori default și cu parametri pentru clasele care conțin entități. Să se facă validarea parametrilor. Să se realizeze destructorul, constructorul de copiere și supraîncărcarea operatorului egal pentru aceste clase. 
Să se facă în proiect cel puțin 3 supraîncărcări de operatori (diferiți de operatorul =, << și >>) 
Să se stocheze persistent în fișiere binare produsele existente în magazin și comenzile trimise de clienți 
Rapoartele menționate în cerințele de funcționalitate ale aplicației vor fi salvate în fișiere text
Să se folosească cel puțin o clasă din STL pentru stocarea unei structuri de date (ex. listă, coadă sau stivă etc) 
